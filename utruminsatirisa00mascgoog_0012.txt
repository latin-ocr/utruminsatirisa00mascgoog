, s facturusne operae pretium essem, ut T. ⁴Livii
verbis utar, de Venusino poeta si scripsissem, nec
satis sciebam, nec, si scivissem, dicere ausus
essem, quippe qui, quot et quam docti viri pluribus vel
libellis vel plenis voluminibus cum summatim de Horatii
vita, ingenio, moribuS, poesi tum de singulorum poematum
indole singillatim disseruissent, non ignorarem. Sed quo-
·niam animum induxeram disputare, utrum in satiris an in
Ι 'epistulis Horatii sententiae invenirentur crebrioreS, me
‘facere non posse arbitratus surn, quin, si via et ratione
disputare vellem, subtilius explorarem, quibus de causis
in alterutro poematum genere sententiae invenirentur
crebriores. ¹

An quisquam satius fuisse putat, singularum ex satiris
epistulisque excerptarum sententiarum ratione confecta
directe pronuntiare, in utro genere plus sententiarum
inesset?

Quam rationem ut satis expeditam neque adeo ope·
⁴rosam esse existimavi, ita, ne eam inirem, multis impeditus
sum causis, quas afferre longum est. Me autem disputan·
tem de natura satirarum epistularumque et quaerentem,
-quomodo in iis conscribendis versatus esset HoratiuS, ut,
·quare in alterutro poematum genere sententiae legerentur
crebriores, facilius intelligeretur, ex iis, quae multi et docti
viri commentati erant, quidquid aptum mihi esse videretur,
in meam rem convertisse, vix quemquam mirari aut impro-
bare crediderim; utrum vero certius quid aut novum a
rne allatum sit necne, alii iudicabunt. Utut autem est:

Vive, vale! Si quid novisti rectius istis,
Candidus imperti; si non, his utere mecum.
(En Ι· ⁶· ⁶7 Sd)

 

