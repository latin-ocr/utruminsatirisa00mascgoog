Sapere est abiectis utile nugis
Et tempestivum pueris concedere ludum,
Ac non verba sequi fidibus modulanda LatiniS,
Sed verae numerosque modosque ediscere vitae.

[Ep. ΙΙ, 2. 141 sqq.]

Quia perpetuus nulli datur usus, et heres
Heredem alterius velut unda supervenit undam,
Quid vici prosunt aut horrea, si metit Orcus
Grandia cum parvis, non exorabilis auro?

[up.11.2.175sqq.] ι

Gemmas, marmor, ebur, Tyrrhena sigilla, tabellas,
Argentum, vestes Gaetulo murice tinctas
Sunt qui non habeant, est qui non curat habere.

[Ep. 11. 2. 180 sqq.]

Utar et ex modico, quantum res poscet, acervo
Tollam, nec metuam, quid de me iudicet hereS,
Quod non plura datis invenerit. [Ep. 11. 2. 190 sqq.]

Distat —, spargas tua prodigus, an neque sumptum
Invitus facias neque plura parare labores. ’

[Ep-11· 2195 sql
Pauperies immunda domus procul absit: ego, utrum

Nave ferar· magna an parva, ferar unus et idem.
[Eu 11·2· 199 stt-l
Quid te exempta iuvat spinis de pluribus una?
Vivere si recte nesciS, decede peritis.
Lusisti satiS, edisti satis atque bibisti;
Tempus abire tibi est, ne potum largius aequo
Rideat et pulset lasciva decentius aetas.
[Ep. 11. 2. 212 sqq]

Pictoribus atque poetis
Quidlibet audendi semper fuit aequa potestas.
ScimuS, et hanc veniam petimusque damusque vicissim,
Sed non ut placidis coeant immitia. [A. p. 9 sqq]

Sit quidvis simplex dumtaxat et unum. [A. p. 23.]

Maxima pars vatum -----
Decipimur specie recti. [A. p, 24· 39·]

In vitium ducit culpae fuga, si caret arte. [A. p. 31·]

Sumite materiam vestris, qui scribitis, aequam
Viribus et versate diu, quid ferre recusent,
Quid valeant umeri. Cui lecta potenter erit ree,
Nec facundia deseret hunc, nec lucidus ordo.

[Α· p- 38 squ]

 

