·22

ad Stoicorum disciplinam delapsum esse contendunt. Quid
autem sit, cur Horatio, cumipse plane profiteatur, se -
erat autem iam maior quadraginta annos natus — ver-
sibus et ludicris positis quid verum atque decens
sit curantem et rogantem, quocumque rapiatur
tempestate, deferri hospitem, nunc se agilem fieri
et mersari civilibus undis, virtutis verae custodem
rigidumque satellitem, nunc in Aristippi furtim
praecepta relabi,¹⁸⁶) fides derogetur, nullo prorsus modo
dispicio.

Verissime igitur mihi videntur iudicare ii, qui sta-
tuunt, Horatium nulli unquam philosophorum se ita ad-
dixisse, ut eum per omnia sequeretur, sed eum, ut verae
numerosque modosque edisceret vitae,¹³⁷) quidquid
in Epicureorum Stoicorumque disciplinis probasset, con-
didisse et composuisse, ut suo tempore depromere
posset,1³⁸) eumque per omnem vitam Epicureorum dis-
ciplinam magis esse secutum quam Stoicorum.

Postquam vero de natura satirarum et epistularum
Horatianarum dixi, et quomodo in iis conscribendis ver·
satus sit poeta, rem haud sane difficilem existimo esse
iudicare, utro in genere crebriores inveniantur sententiae.
Non defuerunt, qui Horatium in sententiis intexendis
nimium fuisse contenderent idque ei vitio vertere non
dubitarent. Caveant vero illi, ne, quidquid a nostrae aetatis
subtiliore sentiendi dicendique ratione plus minusve dis-
crepet, in vitiis ponant. Veteres poetae et Latini et Graeci
non tantum, quantum poetae recentioris aetatiS, a communis
vitae rationibus recesserunt neque ardore animi quasi
abrepti ad summa ita contenderunt, ut illum prudentia
et moderatione non temperarent. Cesserint utique multum
qui Horatii aetate erant Romani strenuis probisque suis
maioribus virtute, id tamen etiam turn proprium erat
eorum, ut ad res gerendas imprimis intenti ea potissimum
curarent, quibus vitae usus in omnes partes conformari
posset. Neque ideo mirum est, quod Horatius ipse huius
rei rationem habendam esse existimavit curn in carminibus,
tum praecipue in satiris et epistulis. Itaque cum in satiris
id ageret, ut, quidquid stultitiae et perversitatis morum in
aequalibus deprehendisset, id rideret et castigaret: id, quod
dicebat, non uni soli dictum esse voluit, sed omnibus et
ita quidem, ut quicumque vitiis, quae notaret, contaminati
esse sibi viderentur, resipiscerent et ad meliorem frugem se
reciperent, ii ver0, qui se sanos esse confiderent, ut honestae
vitae viam persequerentur; et cum in epistuliS, quomodo ad
rationis normam vita dirigenda esset, ostenderet et, quid

¹⁸⁶) Ep. Ι. 1. 10—18.- ¹³⁷) Ep. ΙΙ, 2. 144.-—¹³⁸) Ep. Ι. 1. 12.

 

