8

ipsi quoque tristi laederentur versu.2⁰) Nec defuisse
existimem, quibus Lucilii illius acrimonia, qui

primores populi arripuit populumque tributim,
Scilicet uni aequus virtuti atque eius ami‘cisss),

minus terrori esset quam irrisiones Horatii. Quamquam se
a Damasippo Stoico in male sanis numerari22) et a Davo
servo gravi verborum contumelia peti 23) passus est et
ipse se uti unum de multis, qui desiperent, subridens
carpsit, tamen tantum afuit, ut efficeret, ne lividus et
mordax videretur24) aliis, ut, quippe qui laedere gau-
deret²⁵) nec cuiquam parsurus esset amice, dum-
modo risum excuteret sibi,²⁶) niger esse videretur,
quem omnes caverem) deberent. Neque sine causa
timebatur. Quotusquisque enim hominum est ita moratus,
ut non timeat ab heminae vitiis, quaecumque per-
niciem ferant, se sanum esse dictitante, mediocribus
vero et quibus ignosci possit, se teneri²⁸) concedente
eodemque iam iamque ingenii acumine ad abutendum
paratissimo? · ’
Attamen quamvis Horatius acerbis facetiis, quidquid ’
reprehensione dignum deprehendisset, perstringeret, tamen

eius dicendi genus multum abhorrebat ab iracundia illa, ’

qua Persius notabat, et ab animi ardore illo concitatu,
quo Iuvenalis insectabatur flagitia. Non ignorabat depra-
vatos hominum suae aetatis mores atque, quo erat animi
candore et amore patriae, de iis se laborare non dissimu-
labat; sed cum sibi persuasisset, non tantam pravitatem
morum temptasse hominum suae aetatis animos, quantam
Persii et Iuvenalis temporibus fuisse fide dignissimorum
virorum comprobatum est, ut corrigi posse eam desperaret,
aliam rationem ineundam esse existimabat atque illi in-
iissent. Neque eum, uti supra diximus, fugiebat, vitia suae
aetatis non tam ex animi pravitate quam infirmitate repe-
tenda esse. Itaque ut inanibus importunisque querelis non
obtundebat aures civium, ita neque illorum virorum more,
qui flagitia acerrime oppugnabant, iracundia effervescebat,
neque pariter atque Stoici in contemptione omnium rerum
humanarum salutem omnium positam esse docebat, sed,
quantam infamiam politiori humanitati, in qua ipse libenter
acquiescebat, inhoneste vivendo inferrent quantaque stul-
titia vitae iucunditati repugnarent, eos admonens carpebat,
ridebat, pudore afficiebat.

Longe aliter atque in satiris agit in epistulis Horatius.
In satiris carpit et ridet, in epistulis docet et commovet,

¹⁰) Sat. 11. 1. 21. - ²¹) Sat, ΙΙ. 1. 69 sq, - ²²) Sat. 11 3. - ²³) Sat. 11. 7.
- ²⁴) Sat.'I. 4. 93. - ²⁶) Sat. Ι. 4. 78. - ²⁶) Sat. 1. 4. 34 sq. - ²⁷) Sat. I.

sb-bmhwnm

 

