ratio et prudentia curaS,
Non locus effusi late maris arbiter aufert,
Caelum, non animum mutant, qui trans mare
currunt.¹3⁰)

Ex his, quae dixi, iam satis patere existimo, Horatium
sibi persuasisse idem, quod Epicureos et Stoic05, vitam
beatam positam esse in una tranquillitate animi, neque
internis neque externis perturbationibus obnoxia. Ut docet:

Nil admirari prope res est una, Numici,
Solaque, quae possit facere et servare beatum,1³¹)

quibus verbis amicum suum cavere iubet, ne res externas,
quae fluxae et caducae sint, aut admiretur aut expetat:
ita homines responsare cupidinibus¹³2) et animum
regere eumque frenis et catenis compescere debere
ostendit, quod is, nisi pareat, imperet. 111)

Sed cum Horatius eos qui tranquillitate animi vitaque
beata frui cupiant, id maxime agere iubeat, ut libertatem
tueantur fortissime sibique res, non se rebus sub-
tangerem) studeant, sine dubio sententiam sequitur
Epicureorum, qui hominem quemquam ex ullo homine aut
ulla re pendere vetabant, repugnatque StoiciS, qui, cum,

quae in terris gignerentur, ad usum hominum omnia
creari, homines autem hominum causa esse gene-
ratos, ut ipsi inter se alii aliis prodesse possent,1³⁵)
docerent, ut sua quisque studia neglegens legi societatis
‘ humanae se subiectum esse putaret poscebant; idemque,
cum virtutem colendam esse doceat non tam, quod ea
contineatur vita beata, quam quod maxima commoda
capiantur ab ea virtutemque sequatur voluptas, id quod
Epicurei statuebant: mirum quantum dissentit a Stoicis,
qui virtutem sua ipsius causa docebant appetendam esse
colendamque, non propter fructus, qui ex ea perciperentur.
Quae quamquam se ita habent, tamen Horatium
unam solam Epicureorum disciplinam probasse haud facile
quisquam contendat; nullo enim loco voluptatem summum
bonum esse docebat neque unquam desistebat, quoscumque
immodicis voluptatibus se dedere vidisset, impugnare, ut
supra demonstravimus, neque haud paucae· inveniuntur
sententiae, quibus permagnam cum Stoicorum praeceptis
esse similitudinem exploratum est. Neque tamen, quod
eius modi sententiae in carminibus epistulisque, quae eum
scripsisse constat aetate provectum, crebriores reperiuntur
quam in satiris, adducor, ut comprobem sententiam eorum,
qui eum aetate progrediente vitae institutis mutatis magis

....... -η

¹⁸⁰) Ep. 1. 11. 25 sqq. - 111) Ep. Ι. 6. 1 sq· - 111) Sat. II. 7. 85.
—- ¹⁸²³) Ep. I. 2. 62 sq. - ¹³⁴) Ep. I. 1. 19. - 111) Cic. de off. l. 7. 22.

 

