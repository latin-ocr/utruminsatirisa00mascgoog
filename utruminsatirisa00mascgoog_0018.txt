9

in illis exstirpat vitia, in his inserit virtutem, in illis dicax
est et mordax, in his se comem morum magistrum praebet.
In satiris homines de media turba arreptos etiam tum
viventes cum risu fodicat, in epistulis frustra quemquam
quaeras, qui nominatim et aperte obiurgetur. Ne longe
absum, ut in epistulis nihil omnino cavillationis, nihil
irrisionis inveniri contendam, sed sale illo nigre, quo
multo in satiris defricat poeta male sanos, eum in epi-
stulis admodum parce uti vix quemquam negare existimem.
In epistulis quasi in litoris securitate collocatus fructum
et utilitatem capit ex vita patris severitate et diligentia
ad honestatem conformata et ad rationis normam directa.
Quid verum atque decens sit, curat et rogat et
omnis in hoc est; condit et componit, quae mox
depromere possit;2⁹) nunc agilis fit et mersatur
civilibus undis, virtutis verae custos rigidusque
satelles; nunc in Aristippi furtim praecepta rela-
bitur;³⁰) tarda fluunt ei ingrataque tempora, quae
spem consiliumque morantur agendi naviter id,
quod aeque pauperibus prodest, locupletibusque
aeque, aeque neglectum pueris senibusque noce-
bit331) sapientem uno minorem esse Iove ait, divi-
tem, liberum, honoratum, pulchrum, regem denique
regum. 33) Quid commemorem saluberrima consilia, quibus
ex philosophiae studio petitis Lollium Maximum iuvenem
benigne iuuat, ut, quam primum fieri possit, se meliori-
bus, i. e. sapientioribus offerat,³³) et Iulium Florum, ut
frigidis curarum fomentis relictis eat, quo eum
caelestis sapientia ducat,³⁴) et Albium Tibullum, ut
inter spem curamque, timores inter et iras³⁶) vitam
tranquille agat? Quae Lollio Maxime, quem supra com-
memoravimus, alio tempore scripsit:

Inter cuncta leges et percontabere doct05,
Qua ratione queas traducere leniter aevum,
Num te semper inops agitet vexatque cupid0,
Num pavor et rerum mediocriter utilium speS,
Virtutem doctrina paret naturane donet,

Quid minuat curaS, quid te tibi reddat amicum,
Quid pure tranqillet, honos an dulce lucellum,
An secretum iter et fallentis semita vitae,³⁶)

ea in omnibus epistuliS, ut diligentissime perpendantur,
instat et urget atque unicuique est auctor, ut sapiat
abiectis nugis etverae numerosque modosque edi-

33) Ep. 1. 1. 11 sq. - 30) Ep. 1. 1.16sqq. - 33) Ep. 1. 1'. 23 sqq. -
33) Ep. 1. 1. 106. sq. - 33) Ep. Ι. 2. 68. —- ³⁴) Ep. I. 3. 26 sq. - 33) Ep. Ι.

4. 12. - 33) Ep. 1. 18. 96 sqq.

 

